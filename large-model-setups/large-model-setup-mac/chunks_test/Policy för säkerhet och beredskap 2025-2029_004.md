- · Rapportera alla former av tillbud, incidenter, avvikelser, sårbarheter, hot och brottslighet.
- · Beakta säkerhet och beredskap i all verksamhetsutövning: styrning, beslut, forskning, implementering av IT-system, utlämnande av ekonomiskt stöd, inköp och upphandling, utveckling, byggnationer med mera.
- · Aktivt bevaka och respektera mänskliga rättigheter och jämlikhet, och låta det vara vägledande i verksamhet och prioriteringar under kris och krig.
## 3. Förmågor
För att ha en god säkerhet och beredskap ska VGR ha följande förmågor.
##  Säkerhets- och beredskapskultur
VGR ska ha en organisationskultur som innebär att:
- · Förtroendevalda, chefer och medarbetare har kunskap om säkerhet och beredskap samt sin egen roll och ansvar inom området.
- · Förtroendevalda, chefer och medarbetare har medvetenhet om säkerhetsrisker, kunskap om hur de agerar säkert och vart de vänder sig för att hantera säkerhetsrisker.
- · Förtroendevalda, chefer och medarbetare har kunskap om hur de ska agera i de fall de själva, eller någon annan, utsätts för hot och våld.
- · Säkerhet och beredskap är en integrerad del i samtliga verksamhetsområden inom VGR.
##  System, organisation och strukturer
VGR Västra Götalandsregionen ska kunna:
- · Säkra att tillgångar hanteras lika säkert hos externa leverantörer som hos VGR självt.
- · Skydda säkerhetskänslig verksamhet mot spioneri, sabotage, terroristbrott och andra verksamhetshotande brott.
- · Skydda VGR: s skyddsvärda tillgångar och information.
- · Ha byggnader, lokaler, fordon, fartyg och system som är säkra och skyddade mot brand, intrång, hot och våld.
- · Bygga och planera lokaler med hänsyn taget till beredskap, kris och krig.
- · Snabbt och effektivt genomföra incident- och händelsehantering med snabb återhämtning.
- · Lära av händelser och incidenter och utveckla verksamheter utifrån dragna lärdomar.
- · Leverera robusta och säkra system inom VGR liksom till organisationer utanför VGR.
##  Förebyggande åtgärder och reservrutiner
VGR Västra Götalandsregionen ska kunna:
- · Löpande och systematiskt omvärldsbevaka, analysera och vidta de åtgärder som krävs för att hantera de omvärldshändelser som kan påverka VGR.
- · Agera proaktivt, göra riskbedömningar och ha reservrutiner för att snabbt kunna återgå till normal verksamhet vid störningar.
- · Proaktivt analysera och vidta åtgärder för att reducera sårbarheter och risker till en acceptabel nivå.
- · Löpande utbilda och öva säkerhet och beredskap.
- · Säkerställa tillgång till kritiska resurser exempelvis tjänster, läkemedel, medicinsktekniska produkter, försörjning, personal och lokaler.
- · Förebygga, hantera och åtgärda systemhotande brottslighet exempelvis cyberhot och välfärdsbrott.
##  Planera för värsta scenariot
VGR Västra Götalandsregionen ska kunna:
- · Omorganisera samt omprioritera resurser för att hantera störningar, kris, och krig.
- · Leda och kommunicera även vid störning, kris och krig när ordinarie ledningsstrukturer och kommunikationskanaler inte går att använda.
- · Säkerställa drift av samhällsviktiga verksamheter och funktioner även vid störning, kris, och krig.
- · Samverka med andra organisationer och aktörer för att hantera störning, kris, och krig
- · Hantera en katastrofmedicinsk händelse.
- · Inom VGR:s ansvarsområden stötta totalförsvarsmyndigheter och andra aktörers förmåga för att skydda invånare och upprätthålla Sveriges motståndskraft.
- · Upprätthålla prioriterad kollektivtrafik, transporter, distributionsflöden och leveranser vid störningar, kris och krig.
