OBS! Utskriven version kan vara ogiltig. Verifiera innehållet.
|                                                                | Rutin                   |
|----------------------------------------------------------------|-------------------------|
| Gäller för: Västra Götalandsregionen                           | Giltig från: 2025-01-30 |
| Innehållsansvar: Fredrika Holm Fredriksson, (freho10), Strateg | Giltig till: 2029-12-31 |
| Godkänd av: Johan Flarup, (johfl), Direktör                    |                         |
## Kontinuitetshantering av IS/IT-tjänst
Regional rutin 2025 -2029
Ledningssystem för informationssäkerhet och dataskydd
## Innehållsförteckning
|   1 | Inledning ................................................................................................. 3   |
|-----|-----------------------------------------------------------------------------------------------------------------|
| 2   | Omfattning .............................................................................................. 4     |
| 3   | Termer och begrepp ................................................................................ 4           |
| 4   | Ansvar och roller ..................................................................................... 5       |
|  | Ägare av IS/IT-tjänst.......................................................................... 5               |
|  | Informationsägare.......................................................................... 5                   |
|  | Regional processägare.................................................................... 5                     |
| 5   | Kontinuitetshantering av IS/IT-tjänst.................................................... 5                     |
|  | När ska en kontinuitetsplan tas fram?............................................... 6                          |
|  | Vad ska en kontinuitetsplan innehålla?......................................... 6                               |
|  | Riskhantering ......................................................................................7           |
|  | Incidenthantering............................................................................7                  |
|  | Testning, övning och utvärdering ......................................................8                        |
|  | Kommunikation och medvetenhet.................................................8                                 |
|  | Dokumentation ..................................................................................8               |
| 6   | Relaterade dokument..............................................................................8              |
## 1 Inledning
Mål: Det ska finnas kontinuitetshantering för att säkerställa tillgång till information, IS/IT-tjänster och funktioner som krävs för att upprätthålla av ledningen prioriterad verksamhet. Planeringen ska regelbundet testas och uppdateras.
Kontinuitetshantering är en förutsättning för upprätthållande av informationssäkerhet vid störning 1 . Genom att upprätthålla beredskapsplanering och verksamhetskontinuitet kan organisationens mål med informationssäkerhet fortsatt nås vid störning.
Kontinuitetshantering av IS/IT-tjänster är en central del i den övergripande kontinuitetshanteringen och informationssäkerheten, för att säkerställa att organisationens mål fortsatt kan nås vid störning.
Kontinuitetshantering av IS/IT-tjänst innebär att upprätta och tillämpa plan för kontinuerlig leverans och hantering vid avbrott eller störning gällande delar av IT-miljö eller IS/IT-tjänst som av verksamheten bedöms vara kritiska i och med att de används för att tillhandahålla samhällsviktiga tjänster alternativt omfattas av höga krav på tillgänglighet.
Denna regionala rutin anger hur kontinuitetshantering av IS/ITtjänst ska ske. Rutinen är styrande för alla förvaltningar och bolag i Västra Götalandsregionen och ingår som en del i ledningssystemet för informationssäkerhet och dataskydd (LISD).
Rutinen utgör ett komplement till den övergripande regionala riktlinjen Kontinuitet - Regional riktlinje 2023 -2027 som anger enligt vilken modell kontinuitetsarbetet ska bedrivas och vilka krav som ställs på förvaltningar och majoritetsägda bolag inom området.
Kontinuitetshantering av IS/IT-tjänst ska utgå från och svara upp till gällande informationsklassning, främst nivå av tillgänglighet, för de informationstillgångar som berörs.
## 2 Omfattning
Rutinen gäller för IS/IT-tjänster bestående av IT-system, nätverk, applikationer och/eller tekniska resurser vilka är en del av VGR:s IT-miljö, inklusive IS/IT-tjänst bestående av resurser från extern IT-miljö som används av VGR.
Rutinen tillämpas kontinuerligt under förvaltning och avtalsvård av IS/IT-tjänst, nätverk, applikationer och tekniska resurser. Vid upphandling, utveckling och införande ska det säkerställas att krav för kontinuitetshantering motsvarande regional rutin finns med.
