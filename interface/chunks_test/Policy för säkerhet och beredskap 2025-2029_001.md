|                                                        | Policy       | Policy     |
|--------------------------------------------------------|--------------|------------|
| Gäller för: Västra Götalandsregionen                   | Giltig från: | 2025-01-07 |
| Innehållsansvar: Linn Riedl, (linbe53), Strateg        | Giltig till: | 2029-12-31 |
| Granskad av: Anders Falkeby, (andfa14), Avdelningschef |              |            |
| Godkänd av: Regionfullmäktige, (RF),                   |              |            |
## Policy för säkerhet och beredskap
2025 - 2029
## Innehållsförteckning
| 1.   | Inledning..............................................................................................................3   |
|------|----------------------------------------------------------------------------------------------------------------------------|
| 2.   | Värderingar och förhållningssätt .........................................................................4                |
| 3.   | Förmågor .............................................................................................................5    |
|   | Säkerhets- och beredskapskultur ........................................................................5                  |
|   | System, organisation och strukturer ................................................................5                      |
|   | Förebyggande åtgärder och reservrutiner ...........................................................6                       |
|   | Planera för värsta scenariot.................................................................................6             |
|      |  Helhet, nationell samverkan och en samlad region ............................................7                         |
| 4.   | Relaterade styrdokument.....................................................................................7              |
Denna policy innehåller värderingar, förhållningssätt och avsiktsförklaringar inom säkerhet och beredskap. Den anger hur medarbetare och förtroendevalda ska förhålla sig till säkerhet och beredskap i Västra Götalandsregionen (VGR) samtidigt som den ger inriktning åt beslut och underliggande styrdokument inom området.
Policyn är det högsta styrande dokumentet inom området och gäller för samtliga styrelser, nämnder, förvaltningar och bolag. Till policyn finns underliggande styrdokument i form av planer, riktlinjer och rutiner som på en mer detaljerad nivå anger ansvarsförhållanden, mandat, organisation och hantering av olika områden, situationer med mera.
Området säkerhet och beredskap styrs av flertalet olika lagar, förordningar, föreskrifter samt nationella målsättningar och strategier. De förmågor som anges att VGR ska ha ska bidra till att VGR uppfyller de lagkrav som finns inom området.
## 1. Inledning
Arbetet med säkerhet och beredskap syftar till att skydda VGR: s verksamheter, funktionalitet och tillgångar liksom att skapa en trygg miljö, såväl fysiskt som integritetsmässigt, för patienter, medarbetare, förtroendevalda, samverkansaktörer, elever, studenter, resenärer, kunder och besökare. VGR ska kunna hantera händelser längs hela hotskalan, från mindre störningar i vardagen till medicinsk katastrof och krig.
Arbetet med säkerhet och beredskap kan handla om att förebygga och hantera IT- och cyberangrepp, hot, påverkansoperationer, spionage, korruption, störningar, kriser och krig samt att minimera konsekvenser av sådana hot och risker. En god säkerhet och beredskap är en förutsättning för att VGR ska kunna upprätthålla och återställa verksamhet både i vardagen som vid störningar, kris och krig. Det handlar även om att bevara och skydda det demokratiska sättet att leva, mänskliga fri- och rättigheter samt yttrandefriheten.
